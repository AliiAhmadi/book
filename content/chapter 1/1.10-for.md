---
title: '1.10 حلقه ها (for)'
slug: go-for
weight: 1010
---

## حلقه
حلقه ها را در زبان گو به ساده ترین شکل ممکن و فقط با استفاده از کلید واژه for و در مدل‌های مختلف (سه بخشی, بی نهایت, foreach...) می‌توان پیاده سازی کرد.

### حلقه سه بخشی
این نمونه از حلقه ها که متداول ترین نوع حلقه است با استفاده از سه بخش مقداردهی, شرط و شمارنده ایجاد می شوند.
در کد زیر نمونه ای از این حلقه ها قابل مشاهده و اجرا است.

{{< playground url=MIWIFPb4Guc >}}

### حلقه while
این مدل حلقه تماما شبیه به رفتار do-while در زبان C را دارد با این تفاوت که پیاده سازی آن تنها با کلیدواژه for و با حذف بخش مقداردهی و شمارنده حلقه سه بخشی انجام می‌گیرد. در واقع در این حلقه تنها با تعریف یک شرط کدهای داخل حلقه تا برقراری آن شرط اجرا می شوند.

{{< playground url=SX3Cok8QcH8 >}}


### حلقه بی‌نهایت
اگر از حلقهwhile بخش شرط را حذف کنیم چه اتفاقی می افتد؟ در این حالت ما یک شرط بی نهایت ساخته ایم (شبیه به while(1)) که تا زمانی‌ که برنامه استاپ نشود و یا کدهای داخل حلقه فرمان خروج از حلقه را ندهند چرخه زندگی حلقه ادامه خواهد داشت.

{{< playground url=SmQqVTvoNO4 >}}

با اجرای کد بالا خطای تایم اوت دریافت خواهید کرد به دلیل اینکه حلقه هیچگاه پایان نمی پذیرد.

### کلید واژه break
با استفاده از break می‌توان چرخه اجرای یک حلقه را پایان داد. به عنوان مثال در حلقه بی نهایت بالا می‌توان با تعریف یک شرط خاص از حلقه خارج شد. کد زیر نمونه استفاده از break را نمایش می‌دهد.

{{< playground url=IThD0UAK3kE >}}


### کلیدواژه continue 
این کلیدواژه چرخه اجرای حلقه را یک مرحله جلو می‌برد. به این معنی که اگر در حلقه از این کلیدواژه استفاده شود کدهای بعد از continue اجرا نشده و چرخه بعدی (گام بعدی) اجرا خواهد شد.

{{< playground url=drg--mcz-Mf >}}


{{< hint info >}}
قابل ذکر است که continue و break در حلقه های تودرتو فقط روی اولین حلقه درونی تاثیر خواهند گذاشت 
{{< /hint >}}

